# -*- mode: mandoku-view; -*-
#+TITLE: 注解正蒙
#+DATE: 2015-08-24 22:57:51.841932
#+PROPERTY: ID KR3a0028
#+PROPERTY: BASEEDITION WYG    
#+PROPERTY: JUAN 提要
<pb:KR3a0028_WYG_000-1a>¶
欽定四庫全書　　　　　子部一¶
　注解正蒙　　　　　　　儒家類¶
　　提要¶
　　　　(臣/)等謹案注解正蒙二卷¶
　　　國朝李光地撰正蒙一書張子以精思而成故¶
　　　　義博詞奥注者多不得其涯涘又章句既繁¶
　　　　不免偶有出入或與程朱之説相牴牾注者¶
　　　　亦莫知所從不敢置議光地是書疏通證明¶
<pb:KR3a0028_WYG_000-1b>¶
　　　　多闡張子未發之意又於先儒互異之處如¶
　　　　太虚之説與周子太極不同清神濁形之分¶
　　　　為程子所譏太極隂陽為三之説啟胡氏三¶
　　　　角太極之學地有升降一條黄瑞節以為執¶
　　　　四遊舊説又如六經之中釋孟子之過化為¶
　　　　不滯於物釋中庸之敦化為體厚用神釋易¶
　　　　繼善為不已其善釋論語上智下愚為習成¶
　　　　釋中庸仁者為生安智者為學利釋論語空¶
<pb:KR3a0028_WYG_000-2a>¶
　　　　空無知為無思無為釋易蒙以養正為養䝉¶
　　　　以正釋論語先進後進為急行緩行洋洋盈¶
　　　　耳為樂失其次敝之而無憾句以共字屬下¶
　　　　釋好勇疾貧章二亂字為迷繆釋易險阻為¶
　　　　聖徳之髙堅釋論語素絢後素二素字異義¶
　　　　釋詩勿翦勿拜為拜跪之拜棠棣為文王之¶
　　　　詩而周公有所加晨風為勞而不休釋禮禘¶
　　　　祫之義牽用注疏舊説殤祭之義又改易舊¶
<pb:KR3a0028_WYG_000-2b>¶
　　　　説皆一一别白是非使讀者曉然不疑於明¶
　　　　初以來諸家注釋之中可謂善本矣乾隆四¶
　　　　十二年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
